---
title:  "Co je to MMA?"
date:   2019-06-02
tags: 
    - MMA
    - fighting
    - UFC
---
<img src="https://is.muni.cz/auth/www/489052/projekt/MMA.jpg" width="600" height="400">

**Mixed Martial Arts**, zkráceně **MMA** neboli smíšená bojová umění, je plnokontaktní bojový sport bez využití zbraní.  Boj může probíhat ve stoje i na zemi a spojuje různé techniky bojových sportů. MMA vzniklo na konci 20. století. <br>

**Historie** <br>
Počátky MMA sahají až do 7. století př.n.l., kdy Řekové zavedli na Olympijských hrách tzv. Pankration – směs starověkého boxu a zápasu, ve kterém byly povoleny všechny údery a zápasnické techniky (např. lámání končetin nebo vypichování očí). Zápasy trvaly několik hodin a často končily smrtí. Tento způsob boje přetrval v Řecku dodnes, ovšem s mnohem přísnějšími pravidly. <br>

**Vývoj MMA** <br>
Moderní podoba MMA se poprvé objevila v Brazílii na počátku 20. století. Helio Gracie vyzýval k boji zástupce různých bojových stylů podle pravidel Vale tudo (v překladu vše dovoleno). V bojích často vítězil, a tak začal učit Jiu-jitsu i své syny. Ti následně vydali Gracieovskou výzvu – kdo dokáže jejich rodinu porazit, vyhraje 100 000 dolarů. Tím si zajistili slávu na dlouhou dobu dopředu.
Za základ novodobých MMA je považován rok 1993 a vznik šampionátu UFC – Ultimate Fight Championship, zastřešovaný stejnojmennou společností. Od té doby došlo k prudkému vzestupu MMA z řad diváků. <br>

**Dnešní podoba MMA** <br>
V dnešním MMA jsou bojovníci připravováni ve třech úrovních boje – v postoji, zápas a v boji na zemi. Existuje také mnoho organizací, např. UFC, Bellator, japonská organizace Rizin Fighting Federation nebo ruská M-1 Global a Absolute Championship Berkut (ACB). V České republice patří mezi největší organizace XFN a Oktagon MMA. <br>
Zápasníci bojují v oktagonu, což je osmiúhelník vyplněný pletivem. V profesionálních bojích se bojuje na omezený počet kol s předně daným časovým limitem. Nejčastěji se jedná o 3 kola po 5 minutách, titulové zápasy mají 5 kol po 5 minutách. Jsou povolené pouze speciální rukavice, chrániče zubů a suspenzor. Bojovníci nosí nejčastěji šortky nebo trenky, v některých organizacích jsou dovolené slipy nebo přiléhavá trička. Ženy nosí sportovní podprsenku. <br>

**Je několik způsobů, jak lze zvítězit:** <br>
-	*knockout* (K.O.) <br>
-	*submission* (vzdání soupeře) <br>
-	*technické K.O.* (zastavení rozhodčím) <br>
-	*injury* (vážnější zranění, které neumožňuje dále pokračovat v zápasu) <br>
-	*unanimous decesion* (výhra na body) <br>

Jsou zakázány údery do genitálií, údery do temene hlavy nebo píchání do očí. Bojovníci se také nesmí držet pletiva nebo soupeřových trenek. Na dodržování pravidel vždy dohlíží rozhodčí. <br>

**Druhy bojovníků** <br>
- *Striker* – brání takedownům, bojuje často v postoji, chce zápas ukončit K.O. nebo TKO <br>
- *Wrestler* - často používá takedowny a snaží se soupeře dobít na zemi <br>
- *Groundfighter/Grappler/Jiu-jitsu fighter* – přenáší boj na zem a tam si následně vynutí vzdání soupeře pomocí různých technik, např. pákou nebo škrcením <br>

**Váhové kategorie** <br>
Zápasí se v několika váhových kategoriích, každá kategorie má svého šampiona. <br>

**Mužské váhové kategorie:** <br>
1.	*muší váha (flyweight)* – do 56 kg <br>
2.	*bantamová váha (bantamweight)* – do 61 kg <br>
3.	*pérová váha (featherweight)* – do 66 kg <br>
4.	*lehká váha (lightweight)* – do 70 kg <br>
5.	*welterová váha (welterweight)* – do 77 kg <br>
6.	*střední váha (middleweight)* – do 84 kg <br>
7.	*polotěžká váha (light-heavyweight)* – do 93 kg <br>
8.	*těžká váha (heavyweight)* – do 120kg <br>

**Ženské váhové kategorie:** <br>
1.	*women strawweight* – do 52 kg <br>
2.	*bantamová váha (bantamweight)* – do 61 kg <br>
3.	*pérová váha (featherweight)* - do 66 kg <br>

