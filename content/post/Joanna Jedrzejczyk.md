---
title:  "Joanna Jedrzejczyk"
date:   2019-05-11
tags: 
    - Joanna Jedrzejczyk
    - zápasníci
    - MMA
    - UFC
---

18.srpna 1987 <br>
Polsko <br>
Váhová kategorie: flyweight, dříve strawweight <br>
Váha: 57 kg <br>
Výška: 168 cm <br>
Rozpětí paží: 166 cm <br>
Aktivní roky: 2012 - současnost <br>

**Základní údaje**
Joanna Jedrzejczyk, narozená 18. srpna 1987, je polská zápasnice v MMA. Dříve se věnovala kick boxu a Muay Thai (thajský box). Muay Thai objevila, když jí bylo pouhých 16 let, následně se začala věnovat fitness, a to ji dovedlo až k soutěži na národních a evropských turnajích MMA. Tím, že dříve dělala Muay Thai, stráví většinu svých zápasů v postoji. Stala se první držitelkou UFC titulu z Polska. Aktuálně zápasí v kategorii flyweight, ovšem dříve patřila i do kategorie strawweight. Joanna Jedrzejczyk za svou dosavadní kariéru v MMA absolvovala 18 zápasů, z toho 15x zvítězila a 3x prohrála. V zápasech nejčastěji vítězí na body. U bodových rozhodčí na body zvítězila hned 10x ze svých patnácti výher. <br>

**Kariéra**
Smíšenému bojovému umění se začala profesionálně věnovat v roce 2012. Její první profesionální zápas se uskutečnil v organizaci SFT, když zápasila proti Sylwii Juskiewicz, který vyhrála. V roce 2012 ji čekal ještě jeden úspěch, a to vítězství nad běloruskou zápasnicí Liliy Kazak. Joanna Jedrzejczyk oficiálně podepsala smlouvu s Ultimate Fight Championship v červenci roku 2014. <br>

Joanna Jedrzejczyk získala možnost stát se šampionkou strawweight, když se utkala s Carlou Esparzou, tehdejší držitelkou pásu. Byl to její třetí zápas za UFC. Joanna vyhrála v druhém kole na TKO (technické ko) a stala se prvním šampionem z Polska a zároveň první ženou z Evropy, která získala pás.
Její první obhajoba titulu byla v červnu roku 2015, na UFC Fight Night, proti Jessice Penne, kterou porazila ve třetím kole. Obě účastnice obdržely ocenění Fight of the Night. Joanna Jedrzejczyk musela poté podstoupit operaci palce, který si při zápasu zlomila. <br>

Podruhé titul obhájila v listopadu roku 2015, kdy bojovala proti Valérii Létourneau. V tomto zápase padl rekordní počet kopů do nohou, a to 70. Předchozí rekord byl 68, který stanovil Carlos Condit v zápase proti Nicku Diazovi. Joanna Jedrzejczyk tento zápas opět vyhrála. <br>

V roce 2016 oznámilo UFC, že se stane trenérkou v Ultimate Fighter v sérii 23. Proběhl tedy boj proti Cláudii Gadelhe. Joanna zápas opět vyhrála. Obě účastnice obdržely ocenění Fight of the Night. <br>

Počtvrté obhájila titul opět v roce 2016, kdy porazila polskou zápasnici Karolinu Kowalkiewicz. <br>

Popáté při obhajobě titulu bojovala s brazilkou Jéssicou Andrade, kdy opět vyhrála. V tomto zápase překonala svůj vlastní rekord – padlo zde rekordních 75 kopů do nohou. <br>

Pás si snažila udržet i pošesté, konkrétněji v listopadu v roce 2017, proti americké zápasnici Rose Namajunas. Zde se Joanně Jedrzejczyk poprvé nepovedlo obhájit titul a hned v prvním kole byla knock-downována, poté co ji Namajunas trefila levým hákem do brady. <br>

Její poslední zápas proběhl v prosinci 2018 proti Valentině Schevchenko. Bohužel i tento zápas Joanna Jedrzejczyk prohrála. <br>

<img src="https://is.muni.cz/auth/www/489052/projekt/Joanna.jpg">
