---
title:  "Alexander Gustafsson"
date:   2019-05-12
tags: 
    - Alexander Gustafsson
    - zápasníci
    - MMA
    - UFC
---

![Alexander Gustafsson](https://upload.wikimedia.org/wikipedia/commons/thumb/2/2d/Alexander_"The_Mauler"_Gustafsson_2014.jpg/220px-Alexander_"The_Mauler"_Gustafsson_2014.jpg)

**Datum narození:** 15. ledna 1987 <br>
**Země narození:** Švédsko <br>
**Váhová kategorie:** Light Heavyweight <br>
**Váha:** 93 kg <br>
**Výška:** 196 cm <br>
**Rozpětí paží:** 201 cm <br>
**Aktivní roky:** 2007 - současnost <br>

## Základní údaje
Alexander Lars-Åke Gustafsson je Švédský profesionální zápasník MMA, který zápasí v kategorii light heavyweight.  Od 7. listopadu 2018 je na 2. místě v žebříčku zápasníků light heavyweight v rámci organizace UFC. <br>

## Kariéra
Gustafsson před tím, než začal trénovat MMA vyzkoušel mnoho sportů, mezi ně patřil například hokej, fotbal nebo judo. V 10 letech začal trénovat box, kde v roce 2003 vyhrál národní mistrovství v kategorii mládeže a juniorů. Od roku 2006 začal trénovat MMA. V letech 2008-2009 se krátce vrátil k boxu na neprofesionální úrovni. O rok později se rozhodl soutěžit v celostátním mistrovském turnaji, kde také zvítězil. Nicméně jeho začínající kariéra v boxu skončila, když v roce 2009 se přihlásil do organizace UFC.<br>

V roce 2013 po těžkém zápasu proti Jonu Jonesi vyhrál cenu Mezinárodního bojovníka roku. Po tomto zápasu byl Gustafsson převezen do nemocnice a jeho protivník prohlásil, že to byl jeho nejtěžší zápas v jeho kariéře. Jejich boj byl označený, jako „Zápas večera“ a později také jako Zápas roku 2013.<br>

## Osobní život
Mládí prožil nedaleko Arbogy v malém městě vzdáleného asi jeden a půl hodiny západně od Stockholmu. Bydlel zde společně s jeho matkou, nevlastním otcem a čtyřmi sestry. Alexander Gustafsson měl blízký vztah ke svému biologickému otci, který bydlel v jiném městě a bojoval se závislostí na alkoholu. Otec zemřel několik týdnů před Gustafssonovým bojem v Londýně v roce 2014. Po boji v rozhovoru Gustafsson uvedl, že vítězství věnuje svému otci.<br>

Gustafsson měl problémy v dospívání, které vedly k tomu, že často situace řešil bojem. Poprvé byl za takové chování odsouzený v 15 letech a v 18 byl odsouzen k trestu odnětí svobody za vážný útok v důsledku boje. Po návratu z vězení  začal s tréninkem MMA a přestěhoval se do jiného města.<br>

Předtím, než začal svoji kariéru zápasníka vyzkoušel mnoho různých povolání. Pracoval na pozici stavebního dělníka a na pozici ochranky v nočních klubech. Před tím, než se stal naplno zápasníkem MMA měl licenci na pozici „divemastera“ pro potápění s kyslíkovým přístrojem.
Přezdívku „The Mauler“ dostal v začátcích své zápasnické kariéry od ostatních partnerů na tréninku. Odkazovali tímto na jeho nápadnou sílu a bezohledné způsoby, jakými dokončí své boje.<br>

V roce 2017 se mu s jeho partnerkou Moou narodila dcera Ava. Později po jejím narození svoji partnerku požádal o ruku přímo v MMA aréně po jednom ze svých zápasů ve Stockoholmu. V roce 2018 se jim jako druhé dítě narodil syn. <br>

V roce 2015 hrál roli policisty ve Švédské filmové sérii Johan Falk, epizoda Blood Diamonds. <br>

## Další zdroje

- **Kniha:** The Mauler <https://www.martinus.cz/?uItem=277776>

- **Oficiální stránka zápasníka:** <http://www.themauler.com>