---
title:  "Tvorba moodboardu pro náš web"
date:   2019-04-15
tags: 
    - MMA
    - UFC
    - MMA fighters
---
## Úvod

V tomto článku bychom rády představily 3 moodboardy pro naši stránku, která se bude zabývat evropskými zápasníky MMA v organizaci UFC. Naše moodboardy by nás měly inspirovat při tvorbě designu webu či konkrétních článků. První a třetí moodboard poslouží k inspiraci při tvorbě celkového vzhledu webu a některých komponentů článků. Dají se z nich převzít již konkrétní částí při naší tvorbě. Druhý moodboard je zaměřen na konkrétní vzhled článků, ve kterých se budeme věnovat konkrétním zápasníkům. 

## Moodboard M.

V mém moodboardu jsou především fotky jednotlivých zápasníků MMA, jelikož naše téma se týká nejlepších evropských zápasníků MMA v organizaci UFC. Vybraly jsme 10 nejlepších zápasníků a v mém moodboardu se nachází fotka právě každého z nich. Tyto fotky bychom mohly využít u jednotlivých článků. Dále je zde logo organizace UFC a logo MMA, které k tématu nezbytně patří. Poté jsem vybrala dva weby, které se mi vzhledově líbí, a beru je jako inspiraci pro náš budoucí vzhled webu. Líbí se mi na nich hlavně to, jak je vytvořeno hlavní menu. Také jsem si našla nějaké fonty písma, které se k tématu hodí a přijdou mi jednoduché a dobře čitelné. Celý web bych viděla jako minimalistický, proto jsem zvolila ukázky dvou barev - červenou a černou. Tyto barvy také symbolizují barvy loga UFC a k tématu se tak hodí.

<img src="https://is.muni.cz/auth/www/489052/projekt/vystrizek1.PNG">

<img src="https://is.muni.cz/auth/www/489052/projekt/vystrizek2.PNG">

<img src="https://is.muni.cz/auth/www/489052/projekt/vystrizek3.PNG">


## Modboard L.

Zaměřila jsem se na architekturu webové stránky a na vizuální podobu stránky jednoho zápasníka. Barvy jsem zatím nevyužívala ty, které chceme využít pro finální podobu, ale pro lepší představu využívám jejich odstíny. Na každé stránce zápasníka bychom přidali video, které popisuje blíže jeho život, nebo případně video ze zápasu či tréninku. V části, kde popisuji základní informace o zápasníkovi bychom využívaly symbolů vlajky, poháru a případně znak klubu pod kterým zápasník soutěží. Díky těmto symbolům  může čtenář získat rychlejší přehled o zápasnících. Celkově na stránkách bychom rády zvolily spíše minimalistický styl, aby se návštěvníci rychleji orientovali na našich stránkách. Inspiraci pro přibližný vzhled webových stránek jsem čerpala [zde](http://www.ufcbetting.com/fighters/). Typ písma Arial se mi zdá pro naši podobu stránek ideální, protože je jednoduché a myslím si, že pro tento typ stránek se hodí spíše bezserifový typ písma.

<img src="https://is.muni.cz/auth/www/489159/moodboard.PNG">


## Moodboard K.

Můj moodboard je zaměřen na téma našeho webu, Evropští zápasníci MMA v organizaci UFC. Do moodboardu jsem přidávala ať už nějaké designové prvky, kterými bychom se mohly inspirovat, tak konkrétní věci, které můžeme rovnou při tvorbě článků využít. Vzhled stránek si představuji jednoduchý a přehledný a jako inspirace mi posloužily dva konkrétní weby, které jsou i v moodboardu. Jako základ jsem zvolila černou barvu, která by byla doplněna světlejším odstínem červené. Písmo jsem vybrala opět jednoduché, aby se hodilo ke vzhledu webu a bylo dobře čitelné. Dále jsem hledala věci vztahující se přímo k MMA a které bychom mohly použít do konkrétních článku. Jedná se například o popis toho, co je to MMA či váhové kategorie v tomto sportu a jak by měl zhruba vypadat soupis základních údajů o zápasnících. Do moodboardu jsem také zařadila souhrn evropských vlajek, jelikož se soustředíme jen na zápasníky z Evropy. Jako poslední jsem přidala obrázek pásu pro šampiony v organizaci UFC a fotky jednotlivých zápasníků, kterými se budeme zaobírat podrobněji.

<img src= "https://is.muni.cz/auth/www/488928/moodboard_celek.jpg">